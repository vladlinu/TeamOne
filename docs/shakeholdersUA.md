# Education Control System
## Список змін
| Дата | Версія | Опис | Автор | 
| ------------ | ------------- | ------------ | ------------- |
| 21.09.2020 | 1.0 | Система контролю навчання | TeamOne |

## Зміст
1. [Вступ](#1-вступ)  
1.1 [Мета](#11-мета)  
1.2 [Контекст](#12-контекст)  
1.3 [Перелік скорочень та визначень](13#-перелік-скорочень-та-визначень)  
2. [Короткий огляд продукту](#2-короткий-огляд-продукту)  
3. [Характеристика ділових процесів](#3-характеристика-ділових-процесів)  
3.1 [Призначення системи](#31-призначення-системи)  
3.2 [Практичність](#32-практичність)  
3.3 [Взаємодія з користувачами](#33-взаємодія-з-користувачами)  
3.4 [Характеристика бізнес-процесу](#34-характеристика-бізнес-процесу)  
4. [Функціональність](#4-функціональність)  
4.1 [Опис можливостей неавторизованого користувача](#41-опис-можливостей-неавторизованого-користувача)  
4.2 [Опис можливостей студента](#42-опис-можливостей-студента)  
4.3 [Опис можливостей старости](#43-опис-можливостей-старости)  
4.4 [Опис можливостей викладача](#44-опис-можливостей-викладача)  
4.5 [Опис можливостей адміна](#45-опис-можливостей-адміна)  
5. [Доступність](#5-доступність)  
5.1 [Локалізація](#51-локалізація)  
5.2 [Платформи](#52-платформи)  
6. [Відмовостійкість](#6-відмовостійкість)  
7. [Захищеність](#7-захищеність)  

## 1. Вступ
Документ містить описову інформацію запитів зацікавлених цим сервісом осіб. Зацікавленими особами насамперед є користувачі та управляючі; ними можуть бути студенти, викладачі та інші особи, що воліють використовувати сервіс.
#### 1.1 Мета
Цей документ має на меті визначити основні вимоги розробки, функційного простору, продуктивності та експлуатаційної придатності. Крім цього, документ висвітлює аналіз запитів зацікавлених осіб, а саме: технічні обмеження, межі та терміни розробки.
#### 1.2 Контекст
Перелік вимог, наведених у документі, є основою технічного завдання розробки даного сервісу.
#### 1.3 Перелік скорочень та визначень 
Прикладни́й програ́мний інтерфе́йс (інтерфейс програмування застосунків, інтерфейс прикладного програмування) (англ. Application Programming Interface, API) — набір визначень підпрограм, протоколів взаємодії та засобів для створення програмного забезпечення. Спрощено - це набір чітко визначених методів для взаємодії різних компонентів. API надає розробнику засоби для швидкої розробки програмного забезпечення. API може бути для веб-базованих систем, операційних систем, баз даних, апаратного забезпечення, програмних бібліотек.  
Віртуальна машина Java (англ. Java Virtual Machine; JVM) — набір комп'ютерних програм та структур даних, що використовують модель віртуальної машини для виконання інших комп'ютерних програм чи скриптів.
## 2. Короткий огляд продукту
Система контролю навчання (Education Control System) - це система, яка забезпечує надання потрібної інформації та комфортний зв'язок між студентами і вчителями. База даних системи може зберігати матеріали лекцій, практичних завдань, події, розклади для всіх ймовірних груп, як студентських, так й окремо для викладачів.

## 3. Характеристика ділових процесів
#### 3.1 Призначення системи
Основна ідея нашого проекту, це створення сервісу, який надає розклад студентам, що поєднаний із навчальним процесом, та можливість студентам впливати на вищезазначені речі. Ми хочемо створити дуже простий і гнучкий для реалізації прикладний програмний інтерфейс (API). Наприклад у вигляді телеграм бота, щоб будь-який університет або студентська спільнота могла дозволити собі його швидку реалізацію та ефективну експлуатацію. Звичайно, в першу чергу, наш проект розрахований на студентські спільноти, які в умовах неефективної роботи адміністрації університету могли б своєчасно доставляти потрібну інформацію студентам. 
#### 3.2 Практичність
Концепт системи розкладів, як для студентів, так і для викладачів, забезпечує велику кількість користувачів системи, тобто людей, які прагнуть її використовувати.
При цьому існує безліч варіантів інтеграції цієї системи в інші software продукти, від телеграм бота до офіційного сайту університету.
#### 3.3 Взаємодія з користувачами
Загалом, взаємодія з користувачами залежить від застосування API. Так, при необхідності вона буде відбуватись через електронну пошту.
#### 3.4 Характеристика бізнес-процесу
Управління системою буде виконуватись за допомогою облікових засобів адміністратора ( їх виключних функцій ), тобто з допомогою спеціальної команди адміністрування та операторів системи. 
## 4. Функціональність
Існує кілька режимів використання сервісу. Це створює ієрархічний підхід до взаємодії між різними типами користувачів та елементами системи сервісу. Кожна із моделей користувача має різні функції та окремі концепції взаємодії з сервісом, що покращує роботу для всіх зацікавлених осіб.
#### 4.1 Опис можливостей неавторизованого користувача
Цей тип користувача створений для того, щоб швидко переглянути розклад, якщо не має потреби використовувати інші функції системи.

Доступні можливості:
* перегляд розкладу груп;
* перегляд розкладу викладачів.

#### 4.2 Опис можливостей студента

Можливості облікового запису студента надають змогу перегляду всього функціоналу програми без змоги внесення будь-яких змін.

Доступні можливості:
* перегляд розкладу груп
* перегляд розкладу викладачів
* перегляд домашнього завдання
* власна відвідуваність

#### 4.3 Опис можливостей старости

Староста є представником студентів групи, який обирається більшістю студентів академічної групи шляхом прямого голосування. Можливості облікового запису старости забезпечують налагодження взаємозв'язку між студентами групи та викладачем.

Доступні можливості: 
* прикріплювати практичні завдання та лекційні матеріали до занять в розкладі;
* додавати до розкладу відпрацювання та консультації за згодою викладача;
* надавати список студентів, присутніх на певному занятті
* використовувати можливості типу користувача студента.

#### 4.4 Опис можливостей викладача
Виокремлення цього типу користувача в системі полегшує педагогічну діяльність викладачів. Можливості облікового запису викладача дозволяють автоматизувати певні аспекти його професійної діяльності.

Доступні можливості:
* переглядати розклад для власне викладача та груп;
* слідкувати за відвідуванням студентами своїх занять;
* поширювати домашнє завдання серед студентів групи;
* створювати певні зустрічі, що поза розкладом, для консультацій студентів тощо.

#### 4.5 Опис можливостей адміна

Обліковий запис адміністратора має повний доступ до всієї бази даних, тому може впливати на
абсолютно всі дії інших облікових записів. Може поводити себе (бути в ролі) як всі інші існуючі облікові записи.

Доступні можливості:
* бачити розклади як студентів так і вчителів;
* додавати та змінювати розклади груп та вчителів;
* керувати записами студентів, вчителів, старост, груп, а саме: додавати нові облікові записи, видаляти їх та змінювати їхню інформацію;
* керувати подіями та домашніми завданнями, записами відвідуваності студентів.

## 5. Доступність
#### 5.1 Локалізація
Прикладне програмне забезпечення (API) має бути локалізоване на українську та англійську мови.

#### 5.2. Платформи
Прикладне програмне забезпечення (API) має працювати на всіх платформах, які підтримуються JVM.

## 6. Відмовостійкість
Розробники повинні забезпечити високий рівень відмовостійкості сервісу. Це буде забезпечуватися копіюванням даних, дублюванням баз даних тощо. 

## 7. Захищеність
Дані користувачів системи повинні бути надійно захищені від сторонніх осіб шляхом організації аутентифікованого доступу. 
